Ο Scott Forstall γεννήθηκε το 1969 στην Ουάσιγνκτον των Ηνωμένων Πολιτειών και αποτελεί τον ηγέτη της ομάδας που ανέπτυξε το λειτουργικό iOS για το πλέον πασίγνωστο iPhone, αλλά και για το iPad.

Στο γυμνάσιο, αποτελούσε έναν χαρισματικό όπως αναφέρεται μαθητή ο οποίος έδειξε από νωρίς ενδιαφέρον για τα μαθηματικά και τις επιστήμες, ενώ είχε επαφή και με τον Apple IIe υπολογιστή της σειράς Apple II, μαθαίνοντας να προγραμματίζει χρησιμοποιώντας τον. Αναφορικά με τον προγραμματισμό, ήταν σε θέση να προβάλλει αυτή την δεξιότητα με μεγαλύτερη ευκολία σε σχέση με τους συμμαθητές του, ενώ λόγω του προχωρημένου επιπέδου του παρέκαμψε έναν χρόνο, ξεκινώντας νωρίτερα την φοίτηση του στο λύκειο. Εκεί συνέχισε να ξεχωρίζει, ενώ μετά το λύκειο συνέχισε τις σπουδές του στο Πανεπιστήμιο του Stanford -ένα από τα μεγαλύτερα πανεπιστήμια παγκοσμίως- μέχρι την αποφοίτηση του το 1991 με πτυχίο στα συμβολικά συστήματα ενώ ολοκλήρωσε τις σπουδές του με μεταπτυχιακό στην επιστήμη υπολογιστών. Αξίζει να αναφερθεί πως το "μικρόβιο" των επιστημών και της επιστήμης υπολογιστών "ρέει" στην οικογένεια του, καθώς ο πατέρας του ήταν μηχανικός ενώ ο αδελφός του υπάγοταν στην "αντίπαλη" Microsoft, ως μηχανικός λογισμικού.

Ξεκίνησε να εργάζεται στην NeXT του Steve Jobs και ως συνέπεια στην Apple όπου ήταν υπεύθυνος για τη σχεδίαση διεπαφών του Μac. Έπειτα, επέβλεπε την "μυστική" ανάπτυξη του φυλλομετρητή Safari (όπου ο Forstall ανέθεσε στον Don Melton την δημιουργία του Safari, αλλά υπό άκρα μυστικότητα καθώς όπως ο ίδιος αναφέρει κατά την συγκέντρωση της ομάδας που θα εργάζοταν για την ανάπτυξη του Safari, δεν μπορούσε να τους πει τι ήταν το project στο οποίο θα εργάζοταν). 

Όλα αυτά τα γεγονότα όμως, έλαβαν μέρος μέχρι το 2003-2004. Το 2005, ο Steve Jobs ξεκίνησε να σχεδιάζει ένα νέο κινητό τηλέφωνο -με στόχο να επανεφεύρει το κινητό τηλέφωνο όπως ο ίδιος ανέφερε στην παρουσίαση του-. Για αυτό είχε κάποια καλούπια στο iPod και στο Mac σαν βάση οπότε ο Scott Forstall και ο Tony Fadell σαν ηγέτες των ομάδων ανάπτυξης του Mac και του iPod αντίστοιχα "διαγωνίστηκαν" για το ποιός θα αναπτύξει το λειτουργικό για το νέο αυτό smartphone, το iOS. Εν τέλει, ο Forstall απεδείχθη νικητής και έτσι το λειτουργικό ξεκίνησε να αναπτύσσεται υπό την αιγίδα του. Λόγω του ότι το νέο λογισμικό βασίζοταν στο λειτουργικό του Mac, ήταν πολύ ευκολότερη η ανάπτυξη λογισμικού και εφαρμογών για το iPhone. Όπως ο Steve Jobs, έτσι και ο ίδιος ήταν υπέρμαχος του σκευομορφισμού (δηλαδή τα εικονίδια και λοιπά χαρακτηριστικά της διεπαφής του λογισμικού να έχουν μια αληθοφανή όψη).

{% include figure image_path="/images/ios1.jpg" caption="Figure 1: Η πρώτη έκδοση του iOS, με το τότε όνομα iPhone OS 1 με σκευομορφικά στοιχεία." id="fig:ios1" %}

Στη συνέχεια μετά το iOS, χρίστηκε υπεύθυνος για τις εκδόσεις του MacOS μετά τον μέχρι τότε υπεύθυνο Avie Tevanian αλλά επίσης, έγινε ο υψηλότερος κατ'ιεραρχία επιβλέπων του λειτουργικού για το iPhone (iPhone OS, μετέπειτα iOS) ενώ επαινέθηκε και για τον τρόπο με τον οποίο συντόνιζε την ομάδα ανάπτυξης του λογισμικού αυτού. Εμφανίζοταν επίσης σε ότι αφορούσε το iOS, ενώ παρουσίασε και το iOS 5. Παρουσίασε επίσης και την Siri, τον καινοτόμο ψηφιακό βοηθό που τέθηκε σε λειτουργία από το iOS 5 και έπειτα.

Όπως όλα έχουν ένα τέλος, ο Scott Forstall αποχώρησε από την Apple το 2013. Υπάρχουν πολλές θεωρίες για τον λόγο τον οποίο έφυγε από την εταιρία, ενώ οι αρμοδιότητες του μοιράστηκαν σε άλλους πλέον υπεύθυνους όπως τον Johnathan Ive και Bob Mansfield -με τους οποίους αναφέρεται πως δεν είχε καλές σχέσεις- αλλά και τους Craig Federighi και Eddy Cue. Αυτό μαρτυρά την ικανότητα που είχε ως ηγέτης, καθώς οι αρμοδιότητες που μόνος είχε υπό την επίβλεψη του μοιράστηκαν σε τέσσερα άτομα. Έπειτα από την αποχώρηση του δεν έκανε δημόσιες εμφανίσεις ή συνεντεύξεις ενώ ακολούθησε και ένα τελείως διαφορετικό μονοπάτι, αυτό του παραγωγού θεατρικών παραστάσεων. Το σίγουρο όμως είναι, πως μέσα από την δουλειά του όπου έθεσε τις βάσεις για το iOS, αυτό πλέον αποτελεί ένα από τα καλύτερα λειτουργικά συστήματα που κυκλοφορούν για έξυπνα κινητά τηλέφωνα αφού προσφέρει πληθώρα υπηρεσιών, έχει λιτό σχεδιασμό που πολλοί επικροτούν ενώ η εμπειρία χρήσης είναι πολύ ομαλή λόγω της βελτιστοποίησης μεταξύ υλικού και λογισμικού. Παρ΄όλα αυτά όμως έχει δεχτεί κριτικές καθώς αποτελεί ένα αρκετά κλειστό σύστημα.
