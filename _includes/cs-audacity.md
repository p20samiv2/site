Το 1999, οι Roger Dannenberg και Dominic Mazzoni δημιούργησαν το Audacity, έναν open-source ψηφιακό επεξεργαστή ήχου και ταυτόχρονα καταγραφέα αυτού. Το 2000 έγινε επίσημη η κυκλοφορία του λογισμικού υπό την έκδοση 0.8.

Το λογισμικό είναι διαθέσιμο για τα λειτουργικά συστήματα macOS, Windows, Linux και συστήματα τα οποία βασίζονται στο UNIX, ενώ αριθμεί συνολικά 314.2 εκατομμύρια downloads μέσω των FossHub, Google Code και SourceForge.

Το Audacity, προσφέρει πολλές δυνατότητες και λειτουργίες που αφορούν την επεξεργασία του ήχου, την ηχογράφηση αλλά και την μεταεπεξεργασία του ήχου, για όλες τις μορφές όπως MP3, WAV, WMA, AAC, Ogg Vorbis, AIFF μεταξύ άλλων. Ειδικότερα, κάποιες απο τις κυριότερες εκ των πολλών λειτουργιών της εφαρμογής αυτής όσον αφορά την ηχογράφηση είναι η χρονοπρογραμματιζόμενη ηχογράφηση (Timer Record) όπου είναι δυνατός ο ορισμός του πότε μια ηχογράφηση ξεκινά και τελειώνει με αποτέλεσμα να μπορεί ο χρήστης να ηχογραφεί χωρίς να χρειάζεται να επιβλέπει. Υποστηρίζει επίσης και το πρωτόκολλο MIDI (το οποίο MIDI είναι ουσιαστικά ο συνδυασμός μιας διεπαφής, πρωτοκόλλου επικοινωνίας και βυσμάτων σύνδεσης για την σύνδεση υπολογιστών και μουσικών οργάνων με σκοπό την ηχογράφηση και παραγωγή μουσικής). Αυτές οι λειτουργίες συνήθως χρησιμοποιούνται περισσότερο από μουσικούς, επαγγελαμτίες και μή αλλά δεν περιορίζεται μόνο σε αυτή την κατηορία χρηστών.

Στο κομμάτι της επεξεργασίας, υπάρχει επίσης μια ευρεία γκάμα δυνατοτήτων που έχει ο χρήστης στην διάθεση του. Δύναται να περικόψει, να αντιγράψει ή να επικολλήσει κομμάτια ήχου, να προσθέσει ηχητικά εφέ, να ρυθμίσει με ακρίβεια τον ρυθμό ενός κομματιού στη περίπτωση που επιθυμεί να συγχρονίσει τον ήχο ενός βίντεο για παράδειγμα ή η περίπτωση των μηχανικών στην οποία ένας μηχανικός μπορεί να επεξεργαστεί την χροιά, το ύψος ή τον ρυθμό σε ένα κομμάτι ή και να δημιουργήσει φωνητικά ηχητικά κομμάτια προς χρήση από έναν DJ. Ένα μεγάλο αβαντάζ το οποίο το λογισμικό προσφέρει είναι η δυνατότητα μετατροπής του ήχου που βρίσκεται σε κάποιο παλαιότερο μέσο όπως μια κασέτα σε ψηφιακό ήχο. Αυτό εξυπηρετεί την επιθυμία πολλών χρηστών να επαναφέρουν στην ζωή παλιά μουσικά κομμάτια και την διατήρηση τους για παράδειγμα, καθώς με την πάροδο των χρόνων τα διαθέσιμα μέσα αναπαγωγής για παλαιότερες μορφές έχουν φθίνει δραματικά. Είναι κάτι αντίστοιχο σαν την μετατροπή ενός αναλογικού βίντεο από κασέτα VHS, σε ψηφιακό βίντεο.

Όπως προαναφέρθηκε, είναι διαθέσιμο σε αρκετά λειτουργικά συστήματα. Έτσι, με την χρήση της βιβλιοθήκης wxWidgets για την κατασκευή της διεπαφής, πετυγχάνει ένα οπτικά όμοιο αποτέλεσμα ανεξάρτητα με το αν το λογισμικό είναι σε Windows ή macOS για παράδειγμα. (Η βιβλιοθήκη wxWidgets αποτελεί ένα εργαλείο δημιουργίας γραφικών διεπαφών σε εφαρμογές cross platform που καθιστά δυνατό το compile του κώδικα με ελάχιστες παρεμβάσεις από τον προγραμματιστή).

{% include figure image_path="/images/audacity.png" caption="Figure 1:Η διεπαφή του Audacity, στην έκδοση 3.2" id="fig:audacity" %}

Προσφέρονται επίσης πολλές δυνατότητες ηχητικών εφέ όπως η απομόνωση θορύβου και φωνής αλλά δεν περιορίζεται εκεί. Ο χρήστης μπορεί να συνθέσει δικά του εφέ, με τη χρήση της Nyquist που αποτελεί μια γλώσσα προγραμματισμού εμπνευσμένη από την Lisp, με την οποία ο χρήστης μπορεί να συνδυάσει διάφορες συναρτήσεις δημιουργώντας από απλούς ήχους μέχρι συνθέσεις). Αναλύει επίσης το ηχητικό σήμα με τον αλγόριθμο Fourier και μπορεί να εισάγει/εξάγει διάφορα φορμάτ ήχου, είτε είναι απωλεστικά (δηλαδή, αφαιρούν πληροφορία την οποία ο άνθρωπος δεν αντιλαμβάνεται είτε υπάρχει είτε όχι) όπως το MP3 και μη απωλεστικά όπως το FLAC. Βέβαια, αυτές οι μορφές είναι μόνο κάποιες από αυτές που υποστηρίζονται. Ολοκληρώνοντας τις λειτουργίες, όσο το λογισμικό προσφέρει πολλές από αυτές, υπάρχουν και περιορισμοί όπως η μή εξ'ορισμού παροχή εισαγωγής/εξαγωγής μορφών ήχου που είναι ιδιόκτητοι όπως το WMA της Microsoft, αλλά με χρήση πρόσθετων βιβλιοθηκών.

Αρχιτεκτονικά, τα υψηλότερα επίπεδα του λογισμικού είναι σαν ένας "καθρέφτης" των κατωτέρων επιπέδων του. Δηλαδή, όπως φαίνεται και στην εικόνα παραδειγματικά, το σύστημα του Blockfile είναι βασισμένο στο wxFile του wxWidgets.

{% include figure image_path="/images/audacity-layers.png" caption="Figure 2:Οπτικοποίηση της αρχιτεκτονικής λογισμικού του Audacity." id="fig:audacity-layers" %}

Το Audacity, λόγω της απλής του σχεδίασης και διεπαφής θεωρείται ιδανικό για χρήστες οι οποίοι δεν έχουν κάποια προηγούμενη εμπειρία με παρόμοια λογισμικά, παρέχει πληθώρα λειτουργιών ενώ ταυτόχρονα είναι απλό στη χρήση του. Για τους λόγους αυτούς μεταξύ άλλων, είναι συχνή η χρήση του στην εκπαίδευση. Το κυριότερο όμως πλεονέκτημα του σε σχέση με όμοια λογισμικά, είναι ότι είναι απολύτως δωρεάν και open-source πράγμα που σε συνδυασμό με τα υπόλοιπα προτερήματα του το έχει κάνει να αποσπά πολύ θετικές κριτικές τόσο από απλούς χρήστες όσο και από προγραμματιστές, συγγράματα που αφορούν τον προγραμματισμό και ιστοσελίδες τεχνολογίας.
