Το Therac-25 ήταν ένα ιατρικό μηχάνημα ακτινοθεραπείας το οποίο ελέγχοταν από υπολογιστή. Ήταν ένα από τα πρώτα μηχανήματα τα οποία ελέγχοταν από λογισμικό. 

Το συγκεκριμένο μηχάνημα έμεινε στην ιστορία για τους λάθος λόγους κυρίως. Αναλυτικότερα, το μηχάνημα είχε τρείς τύπους λειτουργίας εκ των οποίων μια λειτουργία, η θεραπεία δέσμης ηλεκτρονίων λόγω σφαλμάτων (bugs) στο λογισμικό του μηχανήματος δεν λειτούργησε σωστά με αποτέλεσμα οι ασθενείς να λαμβάνουν απαγορευτικά υψηλές δόσεις ραδιενέργειας προκαλώντας εγκάυματα και οξεία δηλητηρίαση ραδιενέργειας. 

Όσον αφορά τα bugs, στη μια περίπτωση έαν ο χειριστής επέλεγε τον τύπο ακτίνων-Χ καταλάθος και μέσα σε 8 δευτερόλεπτα άλλαζε την ρύθμιση στον τύπο της δέσμης ηλεκτρονίων, τότε το μηχάνημα επέτρεπε την δέσμη ηλεκτρονίων να διαμορφωθεί για χρήση σαν θεραπεία ακτίνων-Χ ενώ σε μια παρόμοια περίπτωση, το μηχάνημα λόγω λάθους χειρισμού μπορούσε να διαμορφωθεί για χρήση της δέσμης ηλεκτρονίων στη μορφή "field light" κατά την οποία με χρήση ορατού φωτός γινόταν η σωστή τοποθέτηση του ασθενούς και του collimator φακού. Σαν αποτέλεσμα, όπως προαναφέρθηκε οι ασθενείς λάμβαναν εκατοντάδες φορές περισσότερη ακτινοβολία από την κανονική με τις προαναφερθείσες παρενέργειες.

Τα προβλήματα με το λογισμικό του μηχανήματος και το μηχάνημα το ίδιο ήταν αρκετά, όμως τα πιο εμφανή ήταν η απουσία υλικών δικλείδων ασφαλείας για τέτοιες περιπτώσεις, αφού όλα στηρίζοταν στο λογισμικό, ο κακός σχεδιασμός του λογισμικού που επέτρεπε συνθήκες ανταγωνισμού ή η αριθμητική υπερχείλιση που συνέβαινε σε ορισμένες περιπτώσεις κατα τις οποίες το λογισμικό έθετε ένα flag και το άυξανε έως ότου αυτό το flag έφτανε την τιμή 256 οπότε και επέστρεφε στο 0 και έτσι το λογισμικό προσπερνούσε ελέγχους ασφαλείας. Επίσης μια μεγάλη ασάφεια ήταν η προβολή του μηνύματος "Malfunction X" όπου Χ ο αριθμός ανάμεσα στο 1 και στο 64, όπου τα σφάλματα αυτά δεν αναφέροταν πουθενά στα εγχειρίδια χρήσης με αποτέλεσμα οι χειριστές να μη γνωρίζουν περί τίνος πρόκειται το συγκεκριμένο μήνυμα.

Πλέον, η περίπτωση αυτή αποτελεί μια κλασική μελέτη στην ιατρική πληροφορική, την μηχανική λογισμικού και την υπολογιστική ηθική.
